---
title: "Ode al dighismo"
date: 2012-10-13T18:22:23+01:00
draft: false
authors:
    - mtucci
---

*Dighismo*

*Tra dighe e condotte - bacini e canali;  
tra chiuse e turbine - prese e centrali.  
Tra plinti e tralicci - griglie e gallerie,  
si perde il mio cuore tra insidie e follie!*  

*Natura e strapiombi - valli e montagne.  
La storia e l’ingegno di un’opera insigne.  
Per voglia e diletto - ricerca e passione,  
ogni mia uscita è una grande emozione!*  

*Che sia una gran diga o minuta traversa,   
questo non importa - purché non sia persa.  
Con impegno e fatica - costanza e dedizione,  
punto a completare ogni mia missione!*  

*Dighismo itinerante - passione salutare,  
per ogni mia sortita preparo il materiale.  
Schemi - cartine - foto e planimetrie,  
c’è tutto - si parte - tra mille frenesie!*   

*Bacino - canale - vasca e condotta;  
valvola - turbina e scarico a manetta.  
Un suono - un sibilo - è come una melodia;  
un portento - un prodigio - una grande magia!*   

*Gira e rigira - muove e produce,  
dall’elettricità - scaturirà la luce.  
Senza bruciare - petrolio o nucleare,  
questa energia - si fa senza inquinare!*   

*Impianti gloriosi - accarezzati dal vento,  
furono in passato - motivo di vanto.  
A regola d'arte - costruiti in un lampo,  
lasciati invecchiare - in balìa del tempo!*  

*Passato - presente - futuro ... chissà,  
quello che è stato - è ora o accadrà  
Gli impianti per me son pane ed amici,  
idroelettrici sì ... che rendon felici!*  

*Un pensiero però - sempre vivo ed acceso,  
per molti questi muri furono solo di gran peso.  
Vajont - Molare - Gleno o Malpasset,  
non sono - purtroppo - una farsa o un set!*  

*La storia ci dice: non si deve aggredire,  
la Natura - nostra amata - può sempre punire.  
Non di certo chi abbatte - travolge o costruisce,  
ma vittime innocenti - della logica che arricchisce!*  

*Cinici affaristi - egoisti e non pionieri,  
sfruttano il progresso anche oggi come ieri.  
Rispettino anche loro - natura - lacrime e genti,  
ché non siano grigie lapidi ma arditi monumenti!*  
  
di Marco Tucci